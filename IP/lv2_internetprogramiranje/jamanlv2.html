<!DOCTYPE html>
<html>
<head>
<link rel="stylesheet" type="text/css" href="oblikovanje1.css">
</head>
<body>

<h1>Proslov dekana</h1>
<p style = "color: red">Elektrotehnički fakultet Osijek 2008. godine obilježava 30 godišnjicu postojanja. Fakultet je nastao razvojem Studija elektrostrojarstva u Osijeku, koji je izrastao 1979. godine zbog potrebe snažnijeg društvenog i ekonomskog razvoja slavonsko-baranjske regije. Unatoč prirodnim i komparativnim prednostima Slavonija i Baranja su već desetljećima u stalnom zaostajanju za prosjekom Republike Hrvatske. Više je uzroka ovome zaostajanju, a jedan od bitnih je i kadrovska osnova kada su u pitanju inženjeri elektrotehnike i računarstva. Jer, razvijenost sredine je upravo proporcionalna razvijenosti tehničke kulture i raspoloživih tehničkih znanja, što je upravo proporcionalno broju inženjera.</p>

<p class = "odlomak2" style = "font-weight: bold; text-decoration:underline">Od ovih činjenica pošlo se prije 30 godina, kada je grupa stručnjaka predvođena prof. Stjepanom Lončarom, direktorom tadašnjeg Elektrometalskog školskog centra u Osijeku, krenula u realizaciju utemeljenja Studija elektrostrojarstva u Osijeku. Studij je utemeljen uz značajnu potporu Sveučilišta, pojedinih fakulteta, više industrijskih poduzeća i rukovodećih osoba političkog i upravnog života u gradu Osijeku. Mnogo je prepreka i problema bilo na putu konsolidacije ovog tehničkog učilišta. No, one su ipak svladavane i Studij se nabavkom opreme i zapošljavanjem stručnih kadrova održao i razvijao.</p>


<p class = "odlomak3">Agresija na Republiku Hrvatsku i Domovinski rat privremeno su usporili razvoj Elektrotehničkog fakulteta, no dobrom strategijom, okupljanjem stručnog kadra te suradnjom sa srodnim institucijama završena je poslijeratna obnova te realiziran vrlo ambiciozan plan-izgradnja Fakulteta po uzoru na slične europske institucije u pogledu znanstveno-istraživačke i znanstveno-nastavne orijentacije i organizacije kao i kadrovske strukture te opremljenošću odgovarajućom laboratorijskom opremom.</p>

<p id = "odlomak4">Izobrazba stručnjaka pretpostavka je za uvođenje visoke tehnologije za sve vrste proizvodnje koje će biti konkurentne na svjetskom tržištu. Primjena dostignuća iz elektrotehnike i računarstva ima neposredni utjecaj na ostale grane djelatnosti (industrija, graditeljstvo, uslužne djelatnosti i dr.) i stoga je djelovanje Elektrotehničkog fakulteta Osijek u istočnoj Hrvatskoj važno zbog disperzije znanstvenog i stručnog rada u ovaj dio Hrvatske, što pokazuju i suvremeni trendovi u razvijenim industrijskim zemljama.</p>


<p id = "odlomak5" style = "color: blue; text-decoration: underline">Ovu 30. obljetnicu dočekujemo s poslovnim prostorom od preko 5.000 m2 na lokaciji u Trpimirovoj ulici 2b i novim prostorom od 3.000 m2 (predavaonice, laboratoriji i kabineti za profesore) na lokaciji budućeg sveučilišnog kampusa (Ul. Cara Hadrijana), s novom laboratorijskom i nastavnom opremom te s 30 zaposlenih doktora znanosti i 35 magistara i znanstvenih novaka. Stoga ETF može vrlo uspješno djelovati u visokoškolskom obrazovanju te u realizaciji stručnih i znanstvenih projekata.</p>
 
 

</body>
</html>